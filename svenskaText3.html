<html lang="en">
<head>
    <meta charset="UTF-8">
    <meta name="author" content="Samuel Lundblad">
    <meta name="description" content="Dialekter och språk i Sverige">
    
    <title>ejplagierat.se</title>

    <link rel="stylesheet" href="menySvenska.css">
</head>
<body>

    <ul class="svenskaMeny">
        <li id="svMenyli"><a class="svenska" href="index.html">Svenska</a></li>
        <li id="svMenyli"><a href="engelska.html">Engelska</a></li>
        
    </ul>
    
    <h2>Dialekter och språk i Sverige</h2>
    <p>Syftet med den här texten är att utreda det svenska språkets utveckling med ett historiskt perspektiv och med särskilt fokus på de svenska dialekterna och hur dessa har förändrats genom historien. Den inledande teorin är att de dialektala skillnaderna i Sverige har minskat i och med industrialiseringen. Hur ligger det till med dialekterna i Sverige egentligen?<br>
        <br>
        Enligt Institutet för språk och folkminnen började det svenska språket utkristalliseras från de övriga fornnordiska språken under 800-talet. Sedan följde en process som kallas för dialektsplittring, vilket innebär att språket blir mindre och mindre homogent. De svenska dialekterna började formas. Enligt ISOF var denna process en följd av att utvecklingen inte var densamma i alla delar av landet. Efter denna långa period av dialektsplittring följde, på grund av 1900-talets samhällsomvälvningar, en period av dialektutjämning. Enligt ISOF är en ökad rörlighet den största orsaken till denna dialektutjämning(ISOF, 2022.).<br>
        <br>
        Språk och dialekters utveckling formas genom så kallade splittrande och likriktande krafter. En splittrande kraft innebär att en grupp i samhället vill använda sitt språk för att markera en egen identitet som skiljer sig från alla andra i samhället, när vi talar om dialekter är denna grupp knuten till en särskild plats. Det kan vara allt ifrån en by till ett större geografiskt område såsom en landsdel, det gemensamma ska vara att människorna här vill skapa en identitet som skiljer dem från andra talare av samma språk. I motsats till detta har vi likriktande krafter, som används för att skapa en större gemenskap med andra talare av samma språk genom att försöka minska de dialektala skillnaderna mellan dem(ISOF, 2022.).<br>
        <br>
        En sak som påverkar dialekter mycket är i vilken utsträckning och på vilket sätt som talare använder ålderdomliga i förhållande till nya ord, uttal och meningsuppbyggnader, som hämtats från standardspråket, eller vad som en gång varit standardspråket. Detta skiljer sig mellan dialekter. Genom sin önskan att antingen skilja sig från eller ingå i en större språklig gemenskap har människor på olika platser och på olika sätt använt sig av gamla och nya ord, uttal och meningsuppbyggnader, och detta har skapat dialektsplittring eller dialektutjämning genom tiderna.<br>
        <br>
        En vanlig missuppfattning är att dialekterna nästan har dött ut. Det stämmer att dialekterna har blivit mer likriktade under de senaste århundradena, men det betyder inte att det inte finns några dialekter, snarare betyder det att det finns färre och mindre utpräglade dialekter än det fanns för 200 år sedan. Ett begrepp som kan göra det svårt att se samtida dialekter är begreppet genuin dialekt. Det är vad man ibland kallar de traditionella dialekterna som var vanliga förr i tiden, men som man idag bara kan se spår av i hur vissa människor pratar. Begreppet är problematiskt eftersom dialekterna bedöms efter hur mycket de skiljer sig från standardspråket, vilket i sig är svårt att definiera. Det innebär i praktiken att en dialekt anses vara mer genuin ju färre talare det har. När dialekterna i vår tid blir mer och mer likriktade så minskar därför antalet talare av de dialekter som vi kallar genuina. Men de dialekter som ligger till grund för standardspråket finns fortfarande kvar relativt oförändrade (ISOF, 2021).<br>
        <br>
        Under tidig vikingatid talade nästan alla i Norden ungefär samma språk, en islänning kunde förstå en svensk och tvärtom. Efter vikingatiden blev de nordiska språken mer utpräglade från varandra och även lokala skillnader inom ett och samma språk blev mer utpräglade, i en process som vi kallar dialektsplittring. Dialektsplittringen fortsatte fram till det att Sverige industrialiserades och rörligheten i samhället ökade. Dialektutjämningens tid hade nu börjat och svenskarna skulle snart komma att använda ett språkbruk som var mer homogent. Språket har under de senaste århundradena blivit mer centrerat kring dialekterna i storstäderna. Men dialekternas tid är inte över. Alla talar en dialekt oavsett om personen i fråga erkänner det eller inte, och jag tror att vi i framtiden kan se en ny tid av dialektsplittring i Sverige på grund av de olika folkblandningar som oundvikligen kommer att ske till följd av mångkulturaliseringen.
        <br>
        <br>
        <br>
        <u><strong>Referat</strong></u><br>
        Institutet för språk och folkminnen, 2022: Dialekter förr och nu<br>
        Institutet för språk och folkminnen, 2021: Om dialekter<br>
        <br>
        20 augusti 2023


    </p>





</body>
</html>